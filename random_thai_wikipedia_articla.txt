พ่อขุนผาเมือง
- ข้อมูลโดยสรุป (กมรเตงอัญผาเมือง - ขุนในเมืองราด):
    - คู่อภิเษก: พระนางสุขรมหาเทวี, พระนางเนาวรงค์เทวี
    - ราชวงศ์: ราชวงศ์ศรีนาวนำถุม
    - พระราชบิดา: พ่อขุนศรีนาวนำถุม
- รายละเอียด:
    - พ่อขุนผาเมือง หรือ พญาผาเมือง เป็นเจ้าเมืองราด
        ผู้ร่วมกับพ่อขุนบางกลางหาวขับไล่ขอมที่ก่อการจลาจลวุ่นวายให้
        ออกไปจากเมืองสุโขทัย แต่พระองค์ไม่ทรงขึ้นครองราชย์เป็น
        กษัตริย์สุโขทัยต่อจากพระราชบิดา หากแต่ทรงมอบราชสมบัติ
        พระนาม พระแสงขรรค์ไชยศรีเครื่องแสดงสิทธิอำนาจให้แก่
        พ่อขุนบางกลางหาวแทน เหตุเพราะทรงมีความใกล้ชิดกับทาง
        ราชสำนักขอมและมีพระชายาพระราชทานเป็นพระราชธิดา
        ในกษัตริย์ขอม พ่อขุนผาเมืองมีน้องสาวชื่อนางเสือง
        พระมเหสีให้พ่อขุนบางกลางหาว (ต่อมาเฉลิมพระนามเป็น
        พ่อขุนศรีอินทราทิตย์)
    - พ่อขุนผาเมืองทรงเป็นพระราชโอรสของพ่อขุนศรีนาวนำถม
        ทรงอยู่ในสถานะองค์รัชทายาทแห่งราชอาณาจักร และ
        ได้เสด็จไปครองอยู่เมืองราด ซึ่งเป็นเมืองอยู่ทาง
        ด้านตะวันออกของเชลียงในลุ่มแม่น้ำน่าน คนใน
        ชั้นหลังยังปรากฏเรียก "เมืองราดเก่าหั้น"
        สืบมาไม่นานก่อนการสร้างเขื่อนขนาดใหญ่ปิดกั้น
        ลำแม่น้ำน่าน
    - นอกจากนั้นยังปรากฏหลักฐานในนิทานโบราณคดีของ
        สมเด็จพระเจ้าบรมวงศ์เธอ
        กรมพระยาดำรงราชานุภาพ ที่ทรงสันนิษฐานว่า
        เหตุจะเกิดเมืองหล่มเก่า เห็นจะเป็นด้วยพวก
        ราษฎรที่หลบหนีภัยอันตรายในประเทศล้านช้าง
        มาตั้งซ่องมั่วสุมกันอยู่ก่อน แต่เป็นที่ดินดีมีน้ำบริบูรณ์
        เหมาะแก่การเพาะปลูก ทำเรือกทำสวนไร่นาและ
        เลี้ยงโคกระบือ จึงมีพวกตามมาอยู่มากขึ้นโดยลำดับ
        จนเป็นเมือง แต่เป็นเมืองมาครั้งสุโขทัย มีปรากฏใน
        จารึกพ่อขุนรามคำแหงว่า เมืองลุ่ม ต่อมาภายหลังมา
        เรียกว่าเมือง หล่ม และยังเป็นอีกท่านที่
        กอบกู้แผ่นดินเอาไว้
